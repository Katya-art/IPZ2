# Модуль аналізу тональності текстів на українській мові
Текстову інформацію у світі можна поділити на два основні типи: факти та думки. Факти - це об'єктивні вирази про сутності, події та їх властивості. Думки, як правило, є суб'єктивними виразами, що описують настрої, оцінки чи почуття людей до сутностей, подій та їх властивостей. 
Емоційно-смисловий аналіз або аналіз тональності – це галузь науки, яка займається аналізом людських думок, емоцій, відношення стосовно певних подій, продукції, послуг, організацій, тощо. Завдяки тональності окремих слів можна визначити тональність всього повідомлення загалом. Емоційне забарвлення може бути позначене як позитивне, негативне чи нейтральне. Наприклад, слова чудовий, щастя, доброта можуть бути позначені як позитивні, а от такі слова як поганий, потворний, сум позначаються як негативні. Тональність – це засіб для визначення, класифікації та вилучення емоційно-смислової лексики з речення або більших частин тексту.
